[
  {
    "Id": "a847216e-29f3-4346-9e1c-a86fa8ae154c",
    "Name": "Бургас",
    "Description": "Бургас е най-големият град в Югоизточна България и вторият по големина на българското Черноморие, а със своето землище от 253,644 km², той е вторият град по площ в България (след София). Според последното преброяване на ГРАО към 15 септември 2021 г. населението е 210 980 жители и така продължава да е четвъртият по население град в страната (след София, Пловдив и Варна).[2] Бургас е най-важният културен, стопански, транспортен, управленски, туристически и просветен център в Югоизточна България и е с национално значение. Градът е административно средище на едноименната община и област, както и седалище на регионални и национални институции.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "2c5d74ae-4805-41ce-9b97-ee23c403a97c",
    "Name": "София",
    "Description": "София е столица на България и неин най-голям град. Тя е 14-ият най-голям град по брой жители в Европейския съюз, с население 1 241 675 души (2019).Според резултатите от преброяването през 2011 г. населението на града е 1 291 591, което представлява 17,5% от населението на България. София е разположена в централната част на Западна България, в Софийската котловина и е заобиколена от планини: Витоша и Плана от юг, Софийската планина (част от Стара планина) от север, Люлин от запад, и Лозенската планина (част от Ихтиманска Средна гора) от изток. Това я прави четвъртата по височина столица в Европа. Изградена е върху четирите тераси на река Искър и нейните притоци: Перловска и Владайска (Елешница). В централната градска част, както и в кварталите Овча купел, Княжево, Горна баня и Панчарево, има минерални извори. Климатът на София е умерено континентален.София е основен административен, индустриален, транспортен, културен и университетски център на страната, като в нея е съсредоточено 1/6 от промишленото производство на България. Тук се намират също така Българската академия на науките, много университети, театри, кина, както и Националната художествена галерия, археологически, исторически, природонаучни и други музеи. На много места в центъра на града са запазени видими археологически паметници от римско време.София носи името на късноантичната раннохристиянска съборна църква на града „Света София“ (на гръцки Ἁγία Σοφία на латински: Sancta Sophia; или „Светата Премъдрост Божия“ (едно от имената на младия Исус Христос)). Празникът на града обаче е на 17 септември, когато Православната църква отбелязва Светите мъченици София, Вяра, Надежда и Любов. Датата е определена за Празник на София с решение на Столичния общински съвет от 25 март 1992 г.София е обявена за столица на 3 април 1879 г. от Учредителното народно събрание по предложение на проф. Марин Дринов, като стар български град, отдалечен от турската граница и средищно разположен в българското етническо землище.Девизът на столицата е „Расте, но не старѣе“.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "cad12485-1ea6-4fa7-a04e-959f66e97ab6",
    "Name": "Пловдив",
    "Description": "Пловдив е вторият по големина град в България с население от 366 436 души по настоящ адрес, към 15 септември 2021 г.Намира се в западната част на Горнотракийската низина, на двата бряга на река Марица. Отстои на 15 km северно от Родопите и на 50 km южно от Стара планина. Градът е застроен в подножията на шест сиенитни хълма, поради което често е наричан „Градът под тепетата“. Пловдив е управленски център на област Пловдив, община Пловдив, община Марица, община Родопи и е най-голямото стопанско ядро на Южния централен район.Пловдив е град на над 8000 години, чието минало може да се проследи от праисторията до наши дни. Първите неолитни поселения в границите на днешния град започват от VI хилядолетие пр.н.е., а от каменно-медната епоха (IV-III хилядолетие пр.н.е.) животът в града не е прекъсвал, което го нарежда сред най-древните постоянно обитавани градове в света.Запазени и консервирани са древни паметници като античния театър, римския одеон, агората (римския форум), римския стадион, къснантична сграда „Ейрене“, епископската базилика, малката базилика и други.Градът е най-динамично развиващият се център в Южна България. Икономиката му се крепи на добре развитата многопрофилна индустрия, на услугите, туризма и информационните технологии.В Пловдив се провеждат и множество културни прояви: международният панаир, международният театрален фестивал „Сцена на кръстопът“, „Капана фест“, „Нощта на Пловдив“, музикалният форум „Sounds of The Ages“, международният фолклорен фестивал „Пловдив“ и др.Пловдив е избран за европейска столица на културата за 2019 година съвместно с още един европейски град – Матера в Италия.Девизът на Пловдив е „Древен и вечен“.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "2f8afeb7-fd0f-47ba-be4e-3a9cd0145938",
    "Name": "Варна",
    "Description": "Варна е най-големият град в Североизточна България, разположен по бреговете на Черно море и Варненското езеро и е административен център на едноименните община и област. Той е най-големият град в Северна България и по българското Черноморие. Населението на града по сведения на ГРАО към 15 септември 2021 г. се изчислява на 348 103 души, което поставя Варна на трето място в България (след София и Пловдив).На територията му е разположено Адмиралтейството на Българската армия. Варна често се нарича „морската столица“ или „лятната столица на България“ и е важен туристически и просветен център, изходна точка за курортите по Северното Черноморие.В града се съхранява златно съкровище от халколита, за което се смяташе, че е най-старото златно съкровище в света, дало име на т.нар. Култура Варна. След като бяха направени разкопки в Града на птиците край Пазарджик, се установи, че откритото там обработено злато е с 200 – 300 г. по-старо от предметите във Варненския халколитен некропол.Но това, което прави уникална Варна, освен едно от най-старите златни съкровища в света, е и Международният балетен конкурс Варна, състоящ се на всеки две години в Летния театър на Варна през летния сезон.Варна е кандидат за Европейска младежка столица 2016 г. и Европейска столица на културата 2019 г. Побеждава в надпреварата за Европейска младежка столица през 2017 г.Сред международните културни събития, които се провеждат в града, са фестивалите Варненско лято, Любовта е лудост, Златният делфин, Август в изкуствата, Видеохолика и други.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "c12c55f4-e6db-4c6d-964b-2c5ee610293a",
    "Name": "Русе",
    "Description": "Русе е най-големият български град по поречието на река Дунав и петият град по големина в страната, след София, Пловдив, Варна и Бургас. Разположен е на североизточната граница на страната с Румъния. Градът е административен център на община Русе и област Русе, както и икономически, транспортен, културен и образователен център от регионално и национално значение. Населението на града е 144 533 души (по данни на ГРАО към 15 септември 2021 г.), което го затвърждава като петия по големина град в България. Отстоящ на 309 km от столицата София и на 74 km от румънската столица Букурещ, градът е потенциален стратегически интермодален и логистичен център на страната и на Югоизточна Европа, като се има предвид географското му положение, утвърдената му роля на важен промишлен център, както и наличието на първия в страната пътен и железопътен мост над река Дунав – Дунав мост. Реката приобщава града и към Паневропейски транспортен коридор 7, създавайки условия за търговско и круизно речно плаване.Русе е един от градовете в България, които привличат едновременно както с великолепната си архитектура, така и с богатото си историческо минало. Още преди хилядолетия (от II в. пр.н.е.) на мястото на днешния град е съществувала античната римска крепост Сексагинта Приста, която е изпълнявала роля на укрепление и пристанище по границата на римската държава. Налице са археологически находки, свидетелстващи за съществуването на тракийско селище преди възникването на Сексагинта Приста. След опустошаването на средновековния град Червен, който е бил сред важните средища на Второто българско царство, редом със столицата Търновград, голяма част от жителите на разрушената крепост са мигрирали към разрастващото се селище на територията на днешен Русе. По време на османското владичество градът продължава да се развива, като се превръща във важен пристанищен търговски център и военно укрепление.Русе е роден град на редица български възрожденци, радетели на българския дух, революционери и участници в Освобождението. Редом с това обаче той е и един космополитен за времето си, толериращ различни вероизповедания и възприемащ технологични и социални нововъведения европейски град. След Освобождението градът е най-многолюдният, но и най-модерен град в Княжество България, преди новата столица да го надмине по брой на населението.Много от технологичните нововъведения от края на XIX и началото на XX век намират първото си приложение в красивия дунавски град.Русе често е наричан в България „Малката Виена“ заради многобройните сгради-паметници на културата, в чиято архитектура са застъпени стиловете необарок, модерн, неокласицизъм и сецесион.Символи на града са Доходното здание и Паметникът на свободата. Жителите и гостите на Русе имат възможността да се насладят на архитектура, уникална за България. Аристократичният и романтичен дух на града привлича все повече туристи.Девизът на Русе е „Град на свободния дух“.Русе е родното място на Нобеловия лауреат за литература Елиас Канети.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "7b254482-6085-4b67-be97-d0c5465d2b4c",
    "Name": "Перник",
    "Description": "Перник е град в Западна България, административен център на област Перник и община Перник. По последни данни на НСИ към 31 декември 2018 г. населението му наброява 73 111 души, което го прави най-многочисления град в Западна България след столицата София и го нарежда на 11-о място в страната.В града се провежда един от най-големите фестивали в Европа – международният маскараден кукерски фестивал „Сурва“. Перник е член на Федерацията на европейските карнавални градове, както е и нейно седалище за България. През 2009 г. официално е обявен за европейска карнавална столица заради този фестивал.Още от създаването си през 9 век градът носи името Перник. Първите сведения за уседнал живот в района на Перник датират от 6000 г. пр. Хр.(ранен неолит). В годините преди да падне окончателно под властта на Византия градът служи за столица на земите между Дунав и Стара планина. Днес градът е сред индустриалните центрове на България.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "c6bb8848-d05e-437c-a92f-d90016a4f0ae",
    "Name": "Силистра",
    "Description": "Силистра е пристанищен град на река Дунав в Североизточна България. Той е административен и стопански център на едноименните община Силистра и област Силистра. Според последното преброяване на НСИ към 31 декември 2019 година,Силистра е 28-и по население в България с 30 983 жители.Силистра е град с богата история, като забележителности тук се открояват късноантична римска гробница и турската крепост Меджиди Табия.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "e57e8675-0654-4504-822d-04ce6abe30bd",
    "Name": "Хасково",
    "Description": "Хасково е град в централна Южна България. Той е административен център на община Хасково и област Хасково. Според последните данни на НСИ, към 31 декември 2020 г.,Хасково е с население 68 298 души и е 12-ият по големина град в страната.През Хасково минава най-бързият и пряк път, свързващ Европа с Азия и Близкия изток. Недалеч от границите с Турция и Гърция, Хасково се е превърнал в център на международен, търговски и културен обмен. Наличието на тези показатели превръщат Хасково и региона в привлекателна дестинация за развитието на промишленост, в сферата на строителство и машиностроене за хранително-вкусовата промишленост, химическа промишленост, винопроизводство, производството на храни, напитки и тютюневи изделия, шивашка и текстилна индустрия.В Хасково значително място заемат културата и туризма. Ежегодно в града се провеждат международните фестивали „Китна Тракия пее и танцува“, музикални дни „Недялка Симеонова“, фестивал за български хора и танци „Хайдушка софра“, национален конкурс за дебютна литература „Южна пролет“ и много други.На територията на община Хасково се намира една от най-впечатляващите тракийски гробници – Александровската гробница. Неизменна част от града е най-високата в света статуя на Пресвета Дева Мария с Младенеца.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "3ad31089-43be-4ee7-a500-d0163c43a853",
    "Name": "Сандански",
    "Description": "Сандански е град в Югозападна България. Той се намира в област Благоевград и е административен център на община Сандански. Наречен е на известния български революционер Яне Сандански.Смята се, че в района на Сандански е роден и живял водачът на най-голямото въстание в древността – Спартак от тракийското племе меди. Паметникът на Спартак е един от символите на града.Сандански е всепризнат природен санаториум в Европа за лечение на заболявания на дихателната система.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc8aba-348e-48cb-9913-00ad48e9801d",
    "Name": "Добрич",
    "Description": "Добрич (Толбухин в периода 1949 – 1990 г., на името на съветския маршал Фьодор Толбухин) е град в Североизточна България, административен и стопански център на област Добрич, община Добрич и община Добричка. Разположен е в южната част на историко-географската област Добруджа. Градът е девети по големина в страната с население от 80 936 жители към 31.12.2020 г. по данни от НСИ (91 453 жители по настоящ адрес към 15.04.2021 г. според ЕСГРАОН).",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-348e-48cb-9913-00ad48e9801d",
    "Name": "Ихтиман",
    "Description": "Ихтима̀н е град в Западна България. Намира се в Софийска област и е административен център на община Ихтиман. Присъщият за града диалект (в Ихтиманското поле, по река Марица стига до Пазарджик) принадлежи към северната група югозападни говори.Преди сегашното си име градът е носел името „Стипон“ (от лат. stipo – „гъсто набутвам“, „населвам“, също и stipator (мн. ч.) – „каравана“, „охрана“). Градът е бил римска станция, охраняваща важната пътна артерия Виа Милитарис към Константинопол. Става и византийска, и българска охранителна станция, като последните изместват центъра на охрана към Траянова врата.След османското нашествие името на града се променя с течение на времето до съвременното Ихтиман. Предполага се, че е от турски корен. Няма задълбочени изследвания относно произхода на името на града. Има легенди, разказващи, че при завземането турският паша, виждайки гъстата мъгла над котловината, възкликва „Их туман“, което трябвало да значи „Брей, че мъгла“.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "ajdc56sa-348e-48cb-9913-00ad48e9801d",
    "Name": "Огняново",
    "Description": "Огня̀ново (изписване до 1945 година: Огнѣново) е село в Югозападна България, община Гърмен, област Благоевград. Селото има население от около 1500 души (2010) и е балнеоложки център. До 1934 година селото носи името Фотовища, а до 1966 година – Огненово.Село Огняново е разположено на десния бряг на река Канина в подножието на родопския рид Дъбраш. От общинския център Гърмен е отдалечено на 4 километра северозападно, а най-близкият град е Гоце Делчев – на 12 километра на югозапад. От Благоевград се намира на около 118 километра югоизточно. Климатът е преходносредиземноморски с летен минимум и зимен максимум на валежите (средна годишна валежна сума около 700 мм). ",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-348e-48cb-9913-00adsha9801d",
    "Name": "Извор",
    "Description": "Изво̀р е село в Западна България. То се намира в община Радомир, област Перник.Намира се на югозапад от град Радомир в северното подножие на Конявско-Милевската планинска група.В близост до главния път София (50 км) – Кюстендил (39 км). Най-голямото село в южната част на Радомирската котловина. Съседни села: Кленовик (на изток), Дебели лаг (на запад), Углярци (на юг).Името Извор идва от това, че в района му има много извори. Част от изворите са каптирани и захранват с питейна вода и съседни села. Най-голямата река течаща в землището на селото е Косматица с основен приток Негомийска река. Тя се влива в река Струма. На нея е изграден микроязовир „Извор“. Основен поминък на населението са земеделието и животновъдството, като главната част са частното и дребното земеделие. Има основи за развитието на туризъм, няколко паметника, църквата „Св. Троица“ – реставрирана, манастира „Св. св. Петър и Павел“ – в процес на реставрация, хижа „Момин кладенец“ и хижа „Ведрица“. До 1989 г.e развит първичният сектор на стопанството. Център на аграрно-промишлен комплекс. През 1980 е открит цех към завода за заваръчни машини „Кракра“ – гр. Перник. Цехът е приватизиран в началото на 90-те, като е под името „МАЛОГАБАРИТНА ЗАВАРЪЧНА ТЕХНИКА“ АД, с. Извор.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-348e-haxb-9913-00ad48e9801d",
    "Name": "Ярджиловци",
    "Description": "Ярджиловци е село в Западна България. То се намира в община Перник, област Перник.Намира се на 10 километра западно от Перник по пътя през Батановци за Брезник. Селото е разделено на две части – основната на западния бряг на Конска (Граовската) река и по-малката наименована Кръстина махала, която е най-старата част и в нея е черквата и гробището. Основната част на селото е в североизточното подножие на планината Черна гора (Църна гора) висока 1129 метра, с най-висок връх Тумба.От селото се вижда добре находящият се на около 500 метра от Тумба връх Китка – 1118 метра, до който се стига с ходене за 2 часа. На този връх има останки от средновековно крепостно съоръжение. От него се спускат радиално поне десетина дола, водата в които обикновено през лятото пресъхва. През останалото време на годината те пълнят два язовира находящи се над селото. Наречени са съответно от местните „стар“ и „нов“. По-новият е по-голям и се нарича „Осломе“, на името на селце, върху което е бил построен. Осломе е едно от трите съставните селища, от които преди повече от 300 години е било създадено днешното Ярджиловци. Населяващите околните села селяни му викат още „Китай“ поради многолюдността му в миналото.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-348e-48cb-2315-00ad48e9801d",
    "Name": "Безден",
    "Description": "Бездèн е село в Западна България. То се намира в Община Костинброд, Софийска област.С името на село Безден е наименуван връх с височина 2900 м в Антарктида – връх Бeзден.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-348e-48cb-9913-00aksga801d",
    "Name": "Ботевград",
    "Description": "Ботевград е град в Западна България, Софийска област. Той е втори по население в областта след Самоков и е административен център на община Ботевград. До 1866 г. е наричан Самунджиево, а до 1934 г. носи името Орхание.Намира се в Софийска област, на 60 km от столицата София, на север от Стара планина, по посока Варна или Русе.Разположен е в южната част на Ботевградската котловина между Предбалкана на север и Стара планина на юг, на 350 м надморска височина. На северозапад котловината е ограничена от планинския рид Гола глава, а на североизток – от рида Лакавица. Двата рида се разделят от река Бебреш, която тече през котловината. От югозапад на юг котловината граничи съответно със старопланинските масиви Ржана, Голема планина, Мургаш и Етрополска планина. Северният дял на Етрополска планина, който граничи с котловината, се нарича Било планина. На север се издигат възвишенията Медвен (520 м) и Темуша (480 м).",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcahsba-348e-48cb-9913-00ad4xas801d",
    "Name": "Тополница",
    "Description": "Тополница е село в Западна България. То се намира в община Дупница, област Кюстендил.Образувано е по времето на османското владичество вероятно около видни и около турски чифлик, където българите са използвани за ратаи и наемни работници. Чифликът е бил притежание на Карагалията, управител на Дупнишката кааза. Мястото, където е бил, се нарича „Чифлико“. След Кримската война (1853-1856 г.) тук се заселват и черкези. На турски език за село с име Тополниче се съобщава в документ от 1576 г. В землището на село Тополница по време на Османското владичество е кипяла обработка на руди в няколко видни, които са се намирали в днешната местност „Видните“. Освен това тук е имало и няколко воденици-караджейки. През годината, когато е завършен храмът, в селото е имало 97 къщи и 480 жители. През същата година е изградено и училището.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-312e-48cb-9913-00adjfdga01d",
    "Name": "Дяково",
    "Description": "Дяково е село в Западна България. Намира се в община Дупница, област Кюстендил.Село Дяково се намира в планински район. Разположено е между планините Рила и Верила, на главен път Е-79, на 7 km от град Дупница и на 10 km от град Бобов дол. Къщите са разположени в седем махали. Селото е дълго около 5 km",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "badhgshsa-348e-48cb-9913-00ad48e9801d",
    "Name": "Кричим",
    "Description": "Кричим е град в България , разположен в югозападната част на Пловдивска област близо до Перущица . Разположен е в подножието насеверните склоновена Родопите в равнините на Тракия , на 20 км югозападно от Пловдив . Презграда минаварека Въча , важен приток на Марица . Кричим е единственото място в община Кричим .Населен още от ранновизантийско време, за което свидетелстват останките от две древни крепости по двата бряга на реката в началото на нейното дефиле, Кричим е бил оспорван от Византийската империя и Българската империя през по-голямата част от Средновековието. Превзет е от цар Иван Асен II през 1230 г. и е запазен каменен надпис от този период, който казва „На този камък седеше цар Асен, когато превзе Кричим”.През Възраждането селото е едно от малкото в района, в което има манастирско училище. Два манастира, един на Света Богородица и един на Св. Врач, са работили по време на османското владичество и са съдействали за опазването на българската култура и език.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-332e-48cb-1523-00ad48e9801d",
    "Name": "Доспат",
    "Description": "Доспат е град в Южна България. Той се намира в Област Смолян. Градът е административен център на община Доспат.Доспат е разположен в планински район, в западните дялове на Родопите и със своите 1358 m надморска височина е най-високопланинският град в България. В непосредствена близост до града се намира язовир Доспат. Релефът е планински силно пресечен, пролетта настъпва късно, лятото е прохладно, а есента топла. Вследствие на беломорското влияние по поречието на река Доспатска зимата е мека, но се задържа сняг.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bcdc5sba-4231-48cb-9913-00ad4212801d",
    "Name": "Пазарджик",
    "Description": "Пазарджик е областен град в Южна България, административен център на община Пазарджик и на област Пазарджик. Намира се на 37 km западно от Пловдив и на 112 km югоизточно от София. Лежи на двата бряга на река Марица в западната част на Горнотракийската низина и е вторият най-важен културен и административен център в Южна Централна България. Последното преброяване на НСИ към края на 2018 г. оценява населението на града на 68 194 жители.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bc3513ba-4231-421b-9913-00ad4212801d",
    "Name": "Езерово",
    "Description": "Езерово е село в Южна България, област Пловдив, община Първомай.В центъра на селото главна архитектурна забележителност е църквата „Св. Никола“, сред най-старите църкви в района. Построена е през 1851 г. с разрешението на султана, поправена е през 1890 г. Представлява трикорабна постройка без купол и камбанария. В по-късни времена е направена камбанария, отстояща на 30 m от храма. Предполага се, че иконите са дело на видния зограф Никола Одринчанин. Ремонтирана е с дарения, сега е с красив купол. Храмът основно е ремонтиран през 2010 г.Сред основните забележителности на селото е къщата музей на известната българска поетеса Ваня Петкова, която прекарва последните 9 години от живота си там. Именно в Езерово са написани последните литературни шедьоври на талантливата и уникална поетеса. Нейната къща музей е в самото начало на селото с паметна плоча, дарена от община Първомай. За къщата музей се грижи дъщеря ѝ, известната преводачка и журналистка Оля Ал-Ахмед.На около половин километър след началото на селото има паметник с имена на загинали за България хора, някои от които са от Езерово.На около 3 km от селото се намира минерален извор, наречен Чучура, на който е изградена чешма, открита на 16 юни 1868 г., според надписа на нея. В подножието му има малък естествен вир, който е чудесно място за риболов. Под земята понякога се намират стари кости на малки риби.Над селото се намира язовир Езерово.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bc3513ba-4231-421b-9913-sfhshsasa",
    "Name": "Асеновград",
    "Description": "Асѐновград е град в Южна България. Той се намира в област Пловдив и е разположен на 15 km южно от град Пловдив. Асеновград е най-големият необластен град в България, най-големият град в Родопите, втори по големина в областта след Пловдив и е административен център на община Асеновград. В Асеновград влизат и кварталите Горни Воден и Долни Воден, които до 1986 г. са отделни села. По данни на НСИ към 31 декември 2015 г. населението на града е 49 510 души, което поставя Асеновград на 19-о място по големина в страната.До 1934 г. Асеновград се казва Станимака от гръцкото име на града Στενήμαχος, Стенимахос. През 1934 г. е преименуван в чест на цар Иван Асен II на Асеновград. Над самия град се намират останките от Асеновата крепост, стара крепост, която при цар Иван Асен II е подсилена и е превърната във важен военен пост в отбраната на южните граници на Второто българско царство.Градът е известен с многото си църкви, манастири и параклиси и често е наричан Малкият Йерусалим. Известен е и като „Градът на булчинските рокли“ поради големия брой ателиета и магазини за сватбени рокли и аксесоари.Преобладаващият брой от жителите на Асеновград са българи, като в града има представители на турския и циганския етнос.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bc3513ba-4231-421b-9913-00ajgss2801d",
    "Name": "Батак",
    "Description": "Батак е град в Южна България. Той се намира в Пазарджишка област и е в близост до град Пещера. Градът е административен център на община Батак.Според преброяването към 2011 г., населението на Батак възлиза на 3353 души.Баташките околности са обитавани от най-древни времена, доказателство за това са откритите археологически обекти: развалини на многобройни (близо 20) тракийски, римски, византийски и славянски крепости, над 10 черкви и манастири, тракийски могили, римски мост и др.Поради липсата на исторически сведения трудно може да се определи с точност годината, в която възниква днешният Батак.Според някои исторически паметници и най-вече според живото предание, първото име на тогавашното селище било Батево, от брат, или от бате, наречено така, вероятно от самите бежанци избягали от поробителите, или от насила потурчените техни братя от селата в Чепинската котловина. За това свидетелства един ръкопис, приписван на поп Методий Драгинов от 17 век и смятан от съвременните изследователи за фалшификат",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "hshsdfds-4231-421b-9913-00ajgss2801d",
    "Name": "Генерал Тошево",
    "Description": "Генерал То̀шево е град в Североизточна България. Той се намира в област Добрич и е в близост до границата с Румъния. Градът е административен център на община Генерал Тошево.През 1903 г. в селото се установява малка колония от 220 души добруджански немци. Те напускат Генерал Тошево през 1943 г. по програмата Heim ins Reich.По време на румънската окупация на Южна Добруджа румънските власти провъзгласяват селището за околийски център на околия Свети Димитър, и селото официално получава името Свети Димитър (на румънски: Stantul Dumitru) през 1926 г. През 1934 г. името на селото пак е променено, като отново му е дадено румънско наименование – Йон Георге Дука - румънски буржоазен политик, лидер на националлибералите, министър-председател на Румъния, убит на 29 декември 1933 г. на перон на гарата в град Синая от привърженици на Желязната гвардия. Според запазените писмени свидетелства към 1929 година селището претърпява чувствително стопанско развитие, когато до него достига железопътната линия Добрич — Черна вода.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "924b1370-ad70-4163-a66a-2909591fb2eb",
    "Name": "Карлово",
    "Description": "Карлово е град в Южна централна България, разположен в южното подножие на Стара планина – Област Пловдив. Най-близкият град до Карлово е град Сопот – на 5 км посока запад, а до Пловдив разстоянието е 52 км в посока юг. Градът е трети по големина в областта след Пловдив и Асеновград и е административен център на Община Карлово. По данни на НСИ към 31 декември 2018 г. населението на града е 28 037 жители.Около 1482 – 1485 г. подбалканското село Сушица е дадено от султан Баязид II във владение (мюлк) на Карлъ Заде Лала Али бей. През 1496 г. Али бей превръща това владение във вакъф. Съгласно учредителния документ на вакъфа, землището на Сушица граничи на север със Стара планина, на изток – с това на село Араблъ, на юг – с река Гьопсу (Стряма) и на запад – с това на село Акча Килисе (Сопот). През следващия век Сушица бързо се разраства: съгласно османски документи в 1516 г. там има седем мюсюлмански и 42 християнски домакинства, а през 1596 г. – 117 мюсюлмански и 162 християнски домакинства. Доходът от вакъфа възлиза съответно на 5997 акчета през 1516 г. и 23596 акчета през 1596 г. Така селото прераства в град, който по името на Карлъзаде Али бей започва да се нарича Карлова (Карлово).",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "70b18c84-171e-4ab9-a282-d510785d095f",
    "Name": "Казанлък",
    "Description": "Казанлъ̀к(до 1945 г. Казанлѫкъ) е град в централна България, административен център на едноименната община в област Стара Загора. Населението му е 45 367 души, което го поставя на 2-ро място в областта и на 20-о в страната.Казанлък е център на Розовата долина. В града се намира най-голямата и най-добре запазена в страната Тракийска гробница, включена в списъка на ЮНЕСКО и Музеят на розата. Наблизо е античният град Севтополис и Долината на тракийските царе.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "e59068c1-7ee5-4467-8be2-ac45886038e5",
    "Name": "Хисаря",
    "Description": "Хисаря е град в Южна България. Намира се в област Пловдив и е административен център на община Хисаря.Населението на град Хисаря към 15 март 2017 г. е 7011 души по настоящ адрес.По данни на НСИ населението на града към 31 декември 2018 е 6362 жители.Хисаря се отличава с 22 минерални извора с различни физико-химични характеристики и температура и с доказани лечебни свойства – 16 естествени и 6 дълбоко сондирани. Всички води са бистри, безцветни, термални и с приятни питейно-вкусови качества. По химични свойства са натриево-сулфатно-хидрокарбонатни, с висока алкална реакция и ниска твърдост. Преобладаващо е съдържанието на хидрокарбонати и натрий. Съдържат минерали от 170 до 275 mg/l и попадат в категорията на слабо минерализираните води (под 2 g/l).",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "f50e80e3-fae0-45db-b474-bc9e758422f9",
    "Name": "Жребчево",
    "Description": "Жребчево (също наричано Атлари) е бивше село напълно потопено под вода през 1965 г. при изграждането на едноименния язовир Жребчево. Селото се намира недалеч от град Николаево и село Паничерево.Язовирът е построен през 1959-1966 г. В чашата на язовира също се намират и бившите села Запалня и Долни Паничарево.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "7d100888-ee87-41f4-9f21-b0977e4a23ca",
    "Name": "Велики Преслав",
    "Description": "Велики Преслав (само Преслав до 1993 година) е град в област Шумен, Североизточна България. Той е административен и стопански център на едноименната община Велики Преслав. Населението на града към края на 2009 година наброява 8951 жители, което го прави третото по големина населено място в областта.Столица на страната от времето на Първото българско царство, в новата история Велики Преслав е със статут на град от 1883 година. До Освобождението през 1878 година градът е наричан и с турското название Ески Стамболук (стар Истанбул). Селището носи името Преслав до 1993 година, когато е издаден указ за преименуването му на Велики Преслав.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "14573754-2941-4267-b9fe-e9e4596834f7",
    "Name": "Мартиново",
    "Description": "Мартиново е село в Северозападна България. То се намира в община Чипровци, област Монтана.Селището за първи път е отбелязано през 1666 г. в описа на Р. Стойков („Народна библиотека. Известия за 1959 г.“. Т. I(VII), София, 1961). Отбелязано е като „Ифлак“ или „Афлак“ – название, с което турците са изговаряли „Влах“. По-нататък селото е известно като „Влашко село“ (до 1939 г.), но това няма връзка с народностното име „власи“. По време на османската власт „власи“ са категория население, което има някои привилегии. Населението винаги е било само българско.Според други източници, основателите са били власи – пастири. Това твърдение не е подкрепено с никакви доказателства. Липсват и данни от топонимията.При изследване на некропола при селото е установено, че през късния неолит е имало селище в Райкьов дол (Р.Попов, с. 111-129). При разкопки в 2 надгробни могили са открити тракийски погребални обичаи чрез изгаряне на трупа и чрез заравяне, който начин е бил практикуван едновременно с първия.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  },
  {
    "Id": "bc3513ba-4231-421b-2512-gadgdsgas",
    "Name": "Брезово",
    "Description": "Брезово е град в Южна България. Той се намира в Пловдивска област, в близост до град Раковски. Градът е административен център на община Брезово. Населението на град Брезово по данни от преброяването към 15 юни 2014 г. е 1894 жители. По данни на НСИ към 31 декември 2018 г. населението на града е 1653 жители.Първоначално на територията на днешното Брезово е съществувал турски чифлик, около който се заселват българи от близките села. Тук заедно са съжителствали българи, турци, цигани, гърци. По-късно чумна епидемия обезлюдява селото. В по-късен етап се заселват български семейства от Лясковец.В миналото са се отглеждали многобройни стада от т.нар. „брези биволи“. Те били наричани „абрашести“, т.е.шарени (от турската дума „абраш“ – шарен, белязан), тъй като били тъмни на цвят, но с по едно бяло петно на челото (като белязан). Така биволите дали името на селището, в което ги развъждали – Абрашларе, по-късно в буквален превод Брезово.",
    "CountryName": "България",
    "CountryId": "c315f8a7-061c-4e9c-845c-a5cfe9ea6e44"
  }
]